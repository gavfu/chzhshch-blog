---
id: '05'
title: ''
hide_table_of_contents: true
---

# 缠中说禅：缠非缠、禅非禅，枯木龙吟照大千（五）

> 2006/2/2 8:11:58

夫禅，即一切非一切。禅者，即禅宗非禅宗。禅宗者，非禅宗，是名禅宗。执禅宗所谓历史而学问者，于禅宗无关，于禅亦无关矣。蓋无关之于无关且犹多有相关者，禅宗之所谓历史，亦于此无关之相关而展开也。

释迦拈花、迦叶微笑，达摩西来、花开五叶，是耶、非耶，知者自知，不必追究也无须追究。所谓如来禅、祖师禅之争讼，乃无事生非。纵会得祖师禅者，亦阶下汉也。若论诸如棒喝、公案、话头、机锋等，则大似无端作怪矣。

禅者，即迷非迷、即缠非缠，非悟即悟、非解即解。求解脱者无解脱、不求解脱者也无解脱，因解成缠、因悟成迷。所谓顿悟者，非顿悟，是名顿悟。所谓三关者，非三关，是名三关。佛法无多子、禅宗无多子、乾坤今古无多子，虽如此，此间事、犹需一一透脱。所谓透脱者，非透脱，是名透脱也。

诗曰：

可怜网中客，流转自颠错。四大谁为住，天地谁入镬。形神空无有，何缚何所缚。<br/>
缘生非一体，如幻相映烁。糊涂识物始，忧患起年弱。五蕴妄成织，形器终难托。<br/>
尘念随境逐，三界怅寥廓。宿习随行消，福田莫令薄。盲龟苦海渡，孔木曷能获。<br/>
浮华镜里梦，须臾已舟壑。贫子衣安在，明珠诚凿凿