---
id: '20'
title: ''
hide_table_of_contents: true
---

# 缠中说禅：缠非缠、禅非禅，枯木龙吟照大千。（二十）

> 2006/2/21 17:18:49

有这般汉，以六识为缠而生出离心，妄求六识外一解脱处，此惟意之猜度，不离六识也，此辈真痴汉矣。以六识求出六识者，如将头觅头，不知六识本空，出无可出，入无可入，求出六识者惟六识之妄想，六识所识能识惟六识也，若欲于六识外求生六识者，此辈真痴汉矣。

六识如影，无身则无身之影，无光亦无影之现，而影实非光生亦非身生也，因缘和合矣！六识求出六识者，如以影求出影，可否？欲于六识外求生六识者，如于身、光求生影者，可否？世间之物理关系亦业之所显，所谓第一推动或主宰者，乃意之猜度也，六识亦如是，无第一推动或主宰者矣。

世之痴人认六识为我，所谓无我犹不出六识也，意之猜度而实不知何之为无我矣。所谓无我之精神者，犹是我也。无我者，眼、耳、舌、鼻、身、意、末那、阿赖耶无我也，本来无我，无须所谓教育、修炼而无我，非世人之无我犹意之妄想矣。本来无我者，无关于所谓精神境界，圣人无我、愚人亦无我，贪生怕死与视死如归者皆无我矣。世人所谓无我之说教，皆贪嗔痴疑慢之业也，羊头狗肉而行苟且之事矣。

诗曰：

乙夜灯花开甲宅，墓田丙舍正愁辛。丁年只恋黄金重，暮岁终知戊土亲。<br/>
欲本为情动天癸，己元是客幻空尘。壬儒墨士多相垢，庚续泉途尽作邻。