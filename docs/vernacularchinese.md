---
id: vernacularchinese
title: ''
hide_table_of_contents: true
---

# 白话文，国之大贼、国之大耻，必剿之灭之而吾国方可大兴矣！

> 2006/10/9 12:06:27

缠中说禅诗曰：

德赛先生白话文，华洋学用斗纷纷。<br/>
深摎国脉民根际，竞渡英伦日本君。<br/>
几句冷言沉怒海，一腔热血化浮云。<br/>
欧风美雨今犹恶，狂客声嘶处处闻。

古亦有白话，如元明之小说、杂曲。文言、白话之分，类书面、口头之别。明清易代，满化之官话大行，入声失、国语亡。汉唐之音，残见于东南之地。今有所谓白话文者，乃五四无知痴儿食东洋倭寇、西洋蟊贼之残唾而惑世乱国之妖言也；今之白话文者，实乃堂堂中国受降于东洋倭寇、西洋蟊贼所举之白旗也。

“五四”竖子，数典忘祖、囫囵中西，不识自家之珍宝，食人之唾而自污，较之秦火清妖文魔更甚。孔二劣识劣见，其识其见犹远过“五四”竖子，皆自识自见、自心所出也。鲁迅、胡适之辈，自无识无见，以东洋倭寇、西洋蟊贼之识为识、之见为见，流毒九州，国之罪人，较之嬴贼桧奸阉毒更甚。

剿灭白话文者，非独剿独灭白话文之迹，必将成此白话文之根剿之灭之。白话文妖物之能大行于世者，皆缘此无自识无自见之辈横行于世也。人，无自识无自见，非人也；国，无自识无自见，非国也。所谓放诸四海皆准者，披“科学”“民主”“全球化”之名言，犹名言，世无此妖物也！

时易，则机易。世有白话文剿文言之业，必有白话文遭剿遭灭之报。业报者，人心也。白话文，受东邪西毒所奸所污而生，其生不正、其体不净，以此不正不净之污物欲成堂堂大国之雅调天音，无有是处。白话文，国之大贼、国之大耻，必剿之灭之而吾国方可大兴矣！