---
id: democracy
title: ''
hide_table_of_contents: true
---

# 民主，政治之避孕套！

> 2006/4/20 22:04:14

夫政治，利之淫。民主之于政治，避孕套之于淫也。淫者，人之性；利者，性之人。人，野外而房中复避孕套，时之利也；政治，无为而专制复民主，利之时也。利而时，时而利，人性性人，政治存焉。民主，政治之避孕套，岂非时利利时乎？
 
避孕套之利，一曰避孕，二曰避病。若人人严守所谓一妻一夫之理，不求床笫之欢而惟求香火之延，则避孕套无可存之理矣。然是理非理，无理必理，假之以天，乃妖言之惑世也。世间无如此之人，复无如此之理。天理不离人性，离人性而求天理，惟生虚妄矣。人常有性，人性非常，时易则易，时岂常乎？然则避孕套以人而性，非人以避孕套而性也。

盖人之性，非虚妄之天理可域。避孕套，非内乎理，非外乎利。利之时而政治，民主非政治之天理也，时易则利易，利易则理易矣。时者，非时，岂一乎？域时而理，域理而性，同妄。夫时，性人人性，无外乎利矣！

避孕套之于人，利也；民主之于政治，亦然。利无常利，人无常人，民主之政治亦复如是。世间非惟一种之人，则非惟一种之避孕套；复世间非惟一种之政治，则非惟一种之民主。避孕套之优劣非关大小，适其人而已；民主之优劣非关中外，适其政而已。汉唐亦有汉唐之民主，古亦有古之避孕，岂避孕套必为一胶套哉？